<h2>Jak bojovat?</h2>
<p>Po zahájení bitvy se dostanete do obrazovky bitevního pole. Vlevo a vpravo jsou zobrazeny zálohy vojsk – vlevo vaše, vpravo nepřátelské. Pod číslem záloh jsou vyčísleny ztráty.</p>
<p>Jednotky se ze záloh rozmisťují na bojiště a pochodují doprostřed do bitevní vřavy. V nastavení lze zapnout mřížku bojiště, aby byla i prázdná políčka zřetelná.</p>
<p>Později na bojišti přibudou i vzdušné jednotky, které se ovšem pohybují <i>z opačné strany</i> a bombardují přitom pozemní jednotky protivníka.</p>
<p>Bitva je ukončená, jakmile jeden z hráčů nemá žádné pozemní jednotky, bez ohledu na situaci ve vzduchu. Při výhře dostanete tučnou kořist (navýšenou o účinnost drancování)
a nepřítel bude poněkud silnější (a samozřejmě i bohatší), zatímco při prohře zůstanou nepříteli zbývající nepřátelské jednotky.</p>
<p>Bitvu je možné kdykoliv opustit. Při probíhající bitvě je v okně nepřátelské vesnice či v okně generála dostupný jakýsi ovládací panel, kde je možno opět otevřít bitevní pole,
posílit bitvu nově natrénovanými jednotkami z města nebo se stáhnout (což bude považováno za prohru).</p>
<p>Různé jednotky mají různé vlastnosti. Některé jednotky mají větší výdrž, některé útok, střelecké jednotky zase mají schopnost útočit ob jedno políčko.
Někdy bývá modifikován útok jednotek – účinnost armády má vliv právě na zvýšení útoku.
Existují též skryté bonusy, např. lučištník snadno zdecimuje ostatní pěchotu, ohňostrojčík zase svými výbušninami účinně roztříská stroje.</p>
